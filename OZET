*BUZ*

Bu deneyimizdete l sayesinde oluşan basıncın, teli buzun içinden geçirerek hal değişimine etkisini inceleyeceğiz. Amacımız; kısacası, bir
teli buzu ikiye bölmeden, zarar vermeden sağ salim içinden geçirmek. Sihir gibi değil mi? Bu deney için bize ince bir tel, orta boylarda 
bir buz kütlesi, iki adet ağırlık (eşit kütlede), kova ve tutacak veya tutacak görevini görecek bir cisim gerekecek. Öncelikle teli
ağırlıklara bağlıyoruz. Ağırlıklar eşit kütlede olacağı için buz kütlesinde dengede durabilecek. Tutacaklara tutturulacak buz kütlesinin 
ortasına eşit ağırlıklarla tutturulmuş ince teli koyuyoruz ve böylece deney başlamış oluyor. Kütlenin ağırlığından dolayı buzun üzerinde
bir basınç oluşmuş olacak. Bu basınç, buzun o bölgedeki erime hızını arttıracak ve böylece tel, buzun içerisine doğru ilerleyecek. Deneyi 
yaparken buzun 0 derecenin altında olduğunu biliyoruz. Bu sayede buzun eriyen kısmı yine donmuş olacak. Böylelikle tel buzun içinden
geçtikten sonra, telin buzu iki parçaya ayırması önlenmiş olacak. Buz eridikçe hacim olarak azalma gösterir. Bu nedenle buzun bir kısmına 
daha fazla basınç uygularsak o kısım diğer bölgelere oranla daha hızlı eriyecektir. Buz suya oranla daha düşük bir yoğunluğa sahiptir
(neredeyse diğer her katı, sıvı formundan daha az alan kaplar). Bu deneyde buz, bir paça tele bağlı bir ağırlığın basıncına tabi tutulur,
bu basınç altında buz erir ve tel geçer. Bununla birlikte tel bir kez geçtiğinde, basınç kaldırılır ve su tekrar donar. Böylelikle tel 
buz bloğundan ayrılmadan geçer.




